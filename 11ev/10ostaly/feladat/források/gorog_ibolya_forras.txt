
Görög Ibolya - a protokoll nagyasszonya

Görög Ibolya: Protokoll az életem
Információk
298 oldal
Kötés: cérnafûzött, keménytáblás
ISBN: 9789639615540
Összefoglaló
A "hivatalos kapcsolattartás" egyik legismertebb hazai szakembere, Görög Ibolya, tizenhárom évet töltött a legfelsõbb államigazgatási protokoll szervezésével, ismereteit és tapasztalatait foglalta össze ebben az írásában. Munkája nem tankönyv, inkább egy alaposan rendszerezett memoár (ettõl válik oldottá). A bevezetõben a legfontosabb alapfogalmakat tisztázza, mely után végig vezet a tegezés, magázás, megszólítás; köszönés, bemutatkozás; vendég és házigazda találkozása; biológiai megnyilvánulások és kezelésük; dohányzás útvesztõi között. Rámutat a magán és hivatalos viselkedéskultúra különbségeire is, és még számos érdekességet fedezhetünk fel a kötetben.

Görög Ibolya: Summa Summarum - Európaiság - hitelesség - protokoll
Információk
267 oldal
Kötés: kemény kötés
ISBN: 9789632937441
Összefoglaló
GÖRÖG IBOLYA 1987 és 1999 között dolgozott a Miniszterelnöki Hivatal Protokoll Fõosztályán. Ezalatt hét miniszterelnököt szolgált, 1992-tõl pedig protokollfõnökként irányította, szervezte a kormány hivatalos rendezvényeit. Azóta sem pihen: szinte mindennap járja az országot, elõadásokat tart protokollról, rendezvényszervezésrõl és viselkedéskultúráról, fennmaradó idejében pedig olykor akár abszurd kérdésekre ad kimerítõ e-mailes válaszokat.
A „protokoll nagyasszonya” ebben a legújabb könyvében az elõadásait írja le, ezért az elõzõ négy kötetében (Protokoll az életem, Mindennapi maceráink, A nyilvánosság kelepcéi, Tanácsoskönyv) leírtak is vissza- visszaköszönnek. A Summa summarum szerkezetileg eltér az eddigiektõl: ha lehet, még kötetlenebb formában, sok-sok humorral fûszerezve, az életbõl vett tapasztalatokkal színesítve kaphatjuk meg az alapvetõ információkat.

Görög Ibolya: Tanácsoskönyv - Új kalamajkák - Szócikkek, élmények, szösszenetek a viselkedéskultúra területérõl 
Információk
212 oldal
Kötés: kemény kötés
ISBN: 9789632932323
Összefoglaló
"Kedves Olvasóim! (...) Rendszeresen kapok önöktõl kérdéseket, és rájövök, tényleg, az azokban felmerülõ problémákról is kellene írnom. Így aztán vettem egy nagy levegõt, és elhatároztam, szülessen meg a Tanácsoskönyv" - írja bevezetõjében Görög Ibolya. A "protokoll nagyasszonyának" trilógiája (Protokoll - az életem, Mindennapi maceráink, A nyilvánosság kelepcéi) az elsõ kötet megjelenése után több mint egy évtizeddel ma is hatalmas népszerûségnek örvend. Legyen szó a Miniszterelnöki Hivatalban protokollfõnökként töltött évek tapasztalatairól, a hétköznapi élethelyzetekben való viselkedési normákról, vagy a közszereplõk reflektorfényben töltött idejérõl, Görög Ibolya mindig humorral fûszerezi mondandóját, így segít abban, hogy a leírtak észrevétlenül is részünkké váljanak, és az Élet hozta újabb kalamajkákból illendõen kerüljünk ki.
A Tanácsoskönyv egyaránt mutat utat magánéleti és hivatalos szituációkban: betûrendbe szedve igazít el minket az ajándékozástól (legyen az privát vagy céges) a zavarásig, illetve a zenészeknek szóló tanácsokig, amelyeket szösszenetek vagyis Szösszök és a szerzõ saját rajzai tesznek összetéveszthetetlenül "görögibolyás"-sá.
A Haszon Magazin 2009-ben és 2010-ben is a 25 legfontosabb magyar nõ közé választotta Görög Ibolyát, akinek "szenvedélyes elõadásaival, tanácsadásai és könyvei révén sikerült visszahoznia valamit a hagyományos polgári világ viselkedéskultúrájából".
"A viselkedéskultúra tudora õ, látszik rajta, hogy kisujjában van ez a szakma, magabiztos, jó kiállású, pergõ nyelvû, és ami fontos, humora is van." - Royal Magazin
"Görög Ibolya az egyik alapembere a protokollnak Magyarországon." - Térey János, író, a Protokoll címû verses regény szerzõje

