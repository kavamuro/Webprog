Impresszionista 

(franc.), igy nevezik a modern festészet egyik iskoláját, mely a régi hagyományokkal szakítva, azoktól merõben eltérõ fölfogást állított föl a valóság festészeti utánzásának elvéül. Az I. iskola a valóságnak anyagi mivoltát, s a vele bensõ kapcsolatban levõ formákat ha nem is mellõzi egészen, aminthogy nem is mellõzheti, de mellékesnek tekinti; fölfogása szerint a természet anyagi mivolt, az élõ lények, a növényi világ és holt tárgyak csak alkalmul, ürügyül szolgálnak, hogy a fesõt szineiken megfigyelje és visszaadja a fény és a levegõ pillanatnyi jelenségeit. Ez iskola fölfogássa szerint tehát a valóság festészeti utánzásának fõ elemei: a szin, a fény és a levegõ. A három közül a szin sem önmagáért érdekli az I. festõt, hanem csak azért, mert értékével kifejezi a fény erejének, a levegõ tisztaságának fokát. Önként értetik, hogy az ilyen festõ tárgyait nem zárt helyiségben keresi, hanem a szabad ég alatt, ahol legtöbb a fény. Manet Eduárd francia festõ volt elsõ hirdetõje az uj elvnek; 1862. lépett föl elõször, két festménye, melet 1865. a párisi Salon biráló bizottsága visszavetett, általános gúny tárgya volt. E viszontagságok azonban nem ingatták meg, erõs meggyõzõdéstõl vezetve tovább dolgozott, végre kivivta elvének elismertetését és Delacroix, Courbet. Corot mellett a negyedik megalapítójává lett a modern francia festészetnek, amelynek emlõin táplálkozik az összes mûvelt népek festészete. Manet közvetlen tanítványai és követõi voltak: Degas, Renoir, Pissaro, Gisley, Monet, Ganguin, Zandomeneghi. Ma az I. festõk száma beláthatatlan. Az irodalomban Zola Emil volt Manet védelmezõje, s tõle kölcsönözte az elveket, melyeket «L'Oeuvre'» cimü regényének hõse Claude Lantier hirdet.



Az impresszionista stílus

Az impresszionizmus világképe és korszakolása
Az irodalmi impresszionizmus jellemzése
Esztétikai felfogása
Stílusjellemzõi

Az impresszionizmus világképe és korszakolása 


Az önelnevezés az impresszió 'benyomás' latin szóból ered. Bár az impresszionizmus elsõsorban a képzõmûvészetben jelentkezett, de az irodalomban is elkülöníthetõ azoknak a szerzõknek, mûveknek a csoportja, amelyeknek meghatározó jegyei azonosak vagy hasonlók a képzõmûvészet és a zene sajátosságaihoz.
Az 1860-as évektõl a századfordulóig (P. Verlaine-t 1894-ben koronázzák költõfejedelemnek) tart az irányzat virágkora. Viszont az is igaz, hogy - akár a szimbolizmus - ez sem válik olyan szoros irányzattá, mint késõbb az avantgárd irányzatai, vagy korábban a romantikusok nemzedéke. 
Francois-Auguste-René Rodin (1840-1917) : A csók. 1886.; Rodin Múzeum, Párizs


Az impresszionizmus, hasonlóan a szimbolizmushoz, nem elsõsorban az eszközhasználat sajátosságaihoz kötõdik, hanem egy új létélményhez. A pozitivizmus és a természettudományok fejlõdésére támaszkodva (fénytan, optika, idõfogalom; fényképezés, diaporáma, késõbb a film; az orvostudomány szemmel kapcsolatos eredményei stb.) azt a hitet keltették az emberekben, hogy a valóság jelenségei azonosak annak lényegével, s ez a valóság az új tudományos eredmények segítségével megragadható a pillanatban. A pillanat, a hangulat megragadására pedig minden - illúziót is felhasználó - eszköz felhasználható: a siker igazolja az alkotás létjogosultságát. Természetesen a sejtelmesség, a sugallat itt is nagy szerepet kap, de más cél érdekében. Az impresszionista alkotást elsõsorban létfelfogása különbözteti meg a szimbolistától.
Az impresszionista mûvész is lázad a konvenciók ellen, elveti az elõítéleteket, le akarja vetkõzni a gátlásokat (utóbbihoz akár ajzó- és stimuláló szereket is használ), de elsõsorban azért, mert ezek a megszokások teszik lehetetlenné, hogy megmutassa: az új világlátás mennyivel jobb. Olyannak és olyanként akarja láttatni a világot, amilyennek az megnyilvánul, de ahogyan a hagyományhoz ragaszkodó nem képes látni.

Az irodalmi impresszionizmus jellemzése 

Esztétikai felfogása 

Az impresszionista mûvész mûalkotásnak tekinti az életét is: az is lázadás a nyárspolgári életszemlélet ellen. A bohémkodásban van valami rokonság a catullusi és az ovidiusi latin költészettel és a római saturnáliával; a középkorvégi, reneszánszeleji bachanáliával és karnevállal; ok fedezik fel a rokokó botrány-irodalmát - de ugyanakkor érzékenyek a vallásos révület, a misztika és a transzcendencia iránt.


 Renoir, Pierre-Auguste (1841-1919) : The Ball at the Moulin de la Galette. 1876., olaj ; Musée d'Orsay in Paris


Nem hisznek örök és állandó normában, állandó kísérletezés költészetük a pillanat megragadása érdekében. Egyik jellemzõ lélekállapotuk a dekadencia, amely a szecessziós életérzéssel az alapja lesz a fine de siecle-hangulatnak. A mûvésznek mindent szabad, a mûvésznek mindent ki is kell próbálnia. Kozmopoliták és "ragadozók": semmi sem szent számukra.
Az impresszionizmus fedezi fel újra a távol-keleti és az õsi kultúrákat, hozza divatba az európai irodalomban ismeretlen formákat, nyelveket, mûalkotásokat. Miközben elvet mindent szabályt, fontosnak tartja, hogy a valóság megragadásához minden eszközt kipróbáljon.
A szép és a rút kategóriáit szintén használja, de számára a rút élménye nem az elmélyüléshez vezet, hanem a karikírozáshoz. Szerepjátékaiban borzong, de a szerepet nem veszi komolyan: azonnal vált. Egyik legpontosabb megfogalmazása nézeteiknek a Költészettan, P. Verlaine verse, amelyet egyesek - tévesen - szimbolista alkotásnak tartanak.

Stílusjellemzõi 

Az impresszionizmus a pozitivista természettudományos szemlélet és az új találmányok, kutatási eredmények mûvészeti felhasználásából ered. Szemlélete szerint a jelenség a lényeg része, s ha a jelenséget a pillanatban megragadjuk, akkor a valóság lényegi sajátosságait is birtokolhatjuk. A mûvek témája az élet örömei vagy a halál eljövetele: a hangulat a hedonizmustól a dekadenciáig terjed.
Az impresszionista közlésmód alapja egy valamilyen emlékezõ magatartás. Emlékképként idézõdik föl valamilyen pillanatnyi hangulat, érzéki benyomás, cselekvésmozzanatok sorozata. Az egymással keveredõ érzetek igazi kifejezõi a szinesztéziák. Igen nagy a jelzõként szolgáló melléknevek aránya! A színek, árnyalatok, a látási képzetek elterjedtségében és elsõbbségében a festészeti impresszionizmus hatását lehet föltételezni. A metaforák a táj és a környezet megérzékítésében játszanak nagy szerepet.


 Degas, Edgar (1834-1917): Rehearsal on the Stage, 1878-79.
 

Fontos jellemvonás még az ún. összképzetegység. A felidézett hangulat szintézis is egyben, azaz mindennek ezt az egységet (és ezt a hangulatot) kell szolgálnia. A többnyire nominális szerkezet egy vezérszóval kezdõdik, amelynek jelentését a részletezés (és hangulatfinomítás) taglalja. De vigyázzunk, az impresszionista mûvész nem "rendezi" ezt az összképet, hanem hagyja megszületni. A zeneiséget a ritmuson kívül a hanghalmozással, illetve a hangszimbolikával érik el. 
