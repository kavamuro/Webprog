<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css.css">
    <title>Az impresszionista stílus</title>
</head>
<body>

    <h1>Az impresszionista stílus</h1>

    <h2>Impresszionista </h2>

<p class="sortki">(franc.), igy nevezik a modern festészet egyik iskoláját, mely a régi hagyományokkal szakítva, azoktól merőben eltérő fölfogást állított föl a valóság festészeti utánzásának elvéül. Az I. iskola a valóságnak anyagi mivoltát, s a vele benső kapcsolatban levő formákat ha nem is mellőzi egészen, aminthogy nem is mellőzheti, de mellékesnek tekinti; fölfogása szerint a természet anyagi mivolt, az élő lények, a növényi világ és holt tárgyak csak alkalmul, ürügyül szolgálnak, hogy a fesőt szineiken megfigyelje és visszaadja a fény és a levegő pillanatnyi jelenségeit. Ez iskola fölfogássa szerint tehát a valóság festészeti utánzásának fő elemei: a szin, a fény és a levegő. A három közül a szin sem önmagáért érdekli az I. festőt, hanem csak azért, mert értékével kifejezi a fény erejének, a levegő tisztaságának fokát. Önként értetik, hogy az ilyen festő tárgyait nem zárt helyiségben keresi, hanem a szabad ég alatt, ahol legtöbb a fény. Manet Eduárd francia festő volt első hirdetője az uj elvnek; 1862. lépett föl először, két festménye, melet 1865. a párisi Salon biráló bizottsága visszavetett, általános gúny tárgya volt. E viszontagságok azonban nem ingatták meg, erős meggyőződéstől vezetve tovább dolgozott, végre kivivta elvének elismertetését és Delacroix, Courbet. Corot mellett a negyedik megalapítójává lett a modern francia festészetnek, amelynek emlőin táplálkozik az összes művelt népek festészete. Manet közvetlen tanítványai és követői voltak: Degas, Renoir, Pissaro, Gisley, Monet, Ganguin, Zandomeneghi. Ma az I. festők száma beláthatatlan. Az irodalomban Zola Emil volt Manet védelmezője, s tőle kölcsönözte az elveket, melyeket «L'Oeuvre'» cimü regényének hőse Claude Lantier hirdet.</p>


<p><a href="#vilagkep">Az impresszionizmus világképe és korszakolása</a></p>
<p><a href="#irod">Az irodalmi impresszionizmus jellemzése</a></p>
<p><a href="#eszt">Esztétikai felfogása</a></p>
<p><a href="#jellem">Stílusjellemzői</a></p>

<h3 id="vilagkep">Az impresszionizmus világképe és korszakolása </h3>


Az önelnevezés az impresszió 'benyomás' latin szóból ered. Bár az impresszionizmus elsősorban a képzőművészetben jelentkezett, de az irodalomban is elkülöníthető azoknak a szerzőknek, műveknek a csoportja, amelyeknek meghatározó jegyei azonosak vagy hasonlók a képzőművészet és a zene sajátosságaihoz.
Az 1860-as évektől a századfordulóig (P. Verlaine-t 1894-ben koronázzák költőfejedelemnek) tart az irányzat virágkora. Viszont az is igaz, hogy - akár a szimbolizmus - ez sem válik olyan szoros irányzattá, mint később az avantgárd irányzatai, vagy korábban a romantikusok nemzedéke. 

<p class="cent"><img src="csok.jpg" class="kisimg"></p>
<p class="imgtext">Francois-Auguste-René Rodin (1840-1917) : A csók. 1886.; Rodin Múzeum, Párizs</p>


Az impresszionizmus, hasonlóan a szimbolizmushoz, nem elsősorban az eszközhasználat sajátosságaihoz kötődik, hanem egy új létélményhez. A pozitivizmus és a természettudományok fejlődésére támaszkodva (fénytan, optika, időfogalom; fényképezés, diaporáma, később a film; az orvostudomány szemmel kapcsolatos eredményei stb.) azt a hitet keltették az emberekben, hogy a valóság jelenségei azonosak annak lényegével, s ez a valóság az új tudományos eredmények segítségével megragadható a pillanatban. A pillanat, a hangulat megragadására pedig minden - illúziót is felhasználó - eszköz felhasználható: a siker igazolja az alkotás létjogosultságát. Természetesen a sejtelmesség, a sugallat itt is nagy szerepet kap, de más cél érdekében. Az impresszionista alkotást elsősorban létfelfogása különbözteti meg a szimbolistától.
Az impresszionista művész is lázad a konvenciók ellen, elveti az előítéleteket, le akarja vetkőzni a gátlásokat (utóbbihoz akár ajzó- és stimuláló szereket is használ), de elsősorban azért, mert ezek a megszokások teszik lehetetlenné, hogy megmutassa: az új világlátás mennyivel jobb. Olyannak és olyanként akarja láttatni a világot, amilyennek az megnyilvánul, de ahogyan a hagyományhoz ragaszkodó nem képes látni.

<h3 id="irod">Az irodalmi impresszionizmus jellemzése </h3>

<h4 id="eszt">Esztétikai felfogása </h4>

Az impresszionista művész műalkotásnak tekinti az életét is: az is lázadás a nyárspolgári életszemlélet ellen. A bohémkodásban van valami rokonság a catullusi és az ovidiusi latin költészettel és a római saturnáliával; a középkorvégi, reneszánszeleji bachanáliával és karnevállal; ok fedezik fel a rokokó botrány-irodalmát - de ugyanakkor érzékenyek a vallásos 
révület, a misztika és a transzcendencia iránt.

<p class="cent"><img src="kertimulatsag.jpg"></p>

<a href="renoir.html"><p class="imgtext">Renoir, Pierre-Auguste (1841-1919) : The Ball at the Moulin de la Galette. 1876., olaj ; Musée d'Orsay in Paris</p>


Nem hisznek örök és állandó normában, állandó kísérletezés költészetük a pillanat megragadása érdekében. Egyik jellemző lélekállapotuk a dekadencia, amely a szecessziós életérzéssel az alapja lesz a fine de siecle-hangulatnak. A művésznek mindent szabad, a művésznek mindent ki is kell próbálnia. Kozmopoliták és "ragadozók": semmi sem szent számukra.
Az impresszionizmus fedezi fel újra a távol-keleti és az ősi kultúrákat, hozza divatba az európai irodalomban ismeretlen formákat, nyelveket, műalkotásokat. Miközben elvet mindent szabályt, fontosnak tartja, hogy a valóság megragadásához minden eszközt kipróbáljon.
A szép és a rút kategóriáit szintén használja, de számára a rút élménye nem az elmélyüléshez vezet, hanem a karikírozáshoz. Szerepjátékaiban borzong, de a szerepet nem veszi komolyan: azonnal vált. Egyik legpontosabb megfogalmazása nézeteiknek a Költészettan, P. Verlaine verse, amelyet egyesek - tévesen - szimbolista alkotásnak tartanak.

<h4 id="jellem">Stílusjellemzői </h4>

Az impresszionizmus a pozitivista természettudományos szemlélet és az új találmányok, kutatási eredmények művészeti felhasználásából ered. Szemlélete szerint a jelenség a lényeg része, s ha a jelenséget a pillanatban megragadjuk, akkor a valóság lényegi sajátosságait is birtokolhatjuk. A művek témája az élet örömei vagy a halál eljövetele: a hangulat a hedonizmustól a dekadenciáig terjed.
Az impresszionista közlésmód alapja egy valamilyen emlékező magatartás. Emlékképként idéződik föl valamilyen pillanatnyi hangulat, érzéki benyomás, cselekvésmozzanatok sorozata. Az egymással keveredő érzetek igazi kifejezői a szinesztéziák. Igen nagy a jelzőként szolgáló melléknevek aránya! A színek, árnyalatok, a látási képzetek elterjedtségében és elsőbbségében a festészeti impresszionizmus hatását lehet föltételezni. A metaforák a táj és a környezet megérzékítésében játszanak nagy szerepet.

<p class="cent"><img src="tancosnok.jpgs"></p>
<p class="imgtext">Degas, Edgar (1834-1917): Rehearsal on the Stage, 1878-79.</p>
 

Fontos jellemvonás még az ún. összképzetegység. A felidézett hangulat szintézis is egyben, azaz mindennek ezt az egységet (és ezt a hangulatot) kell szolgálnia. A többnyire nominális szerkezet egy vezérszóval kezdődik, amelynek jelentését a részletezés (és hangulatfinomítás) taglalja. De vigyázzunk, az impresszionista művész nem "rendezi" ezt az összképet, hanem hagyja megszületni. A zeneiséget a ritmuson kívül a hanghalmozással, illetve a hangszimbolikával érik el. 
 
</body>
</html>