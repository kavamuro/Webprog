Néhány filléres házi praktika
Miért költenél drága tisztítószerekre, ha a lakásodban megbújó csodaszerekkel is helyettesítheted õket? Ismerd meg a lakásod rejtett tartalékait!


Az áruházak a tisztítószerek hihetetlen választékával várják a vásárlókat. Mindegyiket egyedi célra tervezték, speciális összetevõket tartalmaznak, és sok millió forintot költöttek a reklámozásukra.De vajon valóban speciális termékekre van szükség a takarításhoz, a bútorok hibáinak kijavításához vagy éppen az ablaktisztításhoz?A kérdést magad is megválaszolhatod. Segítségül bemutatunk néhány egészen hétköznapi dolgot, amit szinte minden lakásban megtalálni, és amivel könnyedén helyettesítheted a drága szereket



Karcok, repedések ellen: a körömlakk
A körömlakkot nem csak a körmeid esetében használhatod. Ez a hasznos anyag alkalmas arra is, hogy eltüntesd a karcolásokat a padlóról. Egyszerûen kend át egy kevés átlátszó lakkal a karcokat, majd, ha megszáradt a lakk, óvatosan csiszold át finom csiszolópapírral az érintett felületet. Az éles szélû tükröt vagy az üvegasztal szélét is biztonságossá teheted vele: vastag rétegben vidd fel az éles részekre, majd hagyd megszáradni. Addig ismételd a mûveletet, amíg elég tompa nem lesz.

Bármilyen lakkozott tárgy esetében is hasznát veheted a körömlakknak. Ha a kedvenc vázád vagy más hasonló tárgyad kicsorbult, keverd ki különbözõ színû körömlakkokból a megfelelõ árnyalatot, és fesd át a lepattogzott területet. A mosógép dobján keletkezett kisebb karcolásokat vagy aprócska repedéseket is érdemes lelakkoznod, hogy megóvd a ruháidat a kiszálasodástól, a dobot pedig a rozsdásodástól


A vasaló, a fal és a cipõk megmentõje: a fogkrém
A fogkrémet a fogaid és a cipõid védelmében is használhatod. A bõrcipõkön keletkezett kopásfoltokat könnyen eltüntetheted vele: nyomj egy borsónyi mennyiséget az érintett területre, dörzsöld meg egy puha ronggyal, végül nedves ruhával töröld tisztára a cipõt. A kopásfoltnak nyoma sem lesz. A sportcipõk gumirészét is kifehérítheted vele: egy régi fogkefére nyomj egy kevés fogkrémet, és jól súrold át a gumicsíkot.A vasaló talpára rakódott szennyezõdések ellen is kiváló fegyver a fogkrém: a nem gél állagú típusok enyhe súrolóhatással rendelkeznek, így képesek eltávolítani a szennyezõdéseket, de nem karcolják össze a vasaló talpának felületét. A fogkrémmel egy puha rongy segítségével egyszerûen dörzsöld át a talpat, majd vízzel alaposan öblítsd le.

A gyerekek elõszeretettel használják a falat rajzlap helyett. Ha zsírkréta segítségével élték ki mûvészi hajlamaikat, akkor ez esetben is a fogkrém lesz a megoldás. Nyomj nem géles állagú fogkrémet a falra, és súrolókefével dörzsöld le a zsírkrétát - a fogkrémben lévõ finom szemcséknek köszönhetõen ez könnyen megy majd. Végül nedves ruhával töröld át a falat.


Minden problémára megoldás: az ecet
Nemcsak a saláták miatt érdemes ecetet tartanod a konyhában: ezzel a filléres csodaszerrel kiválthatod az ablaktisztítót, lemoshatod vele a penészt a fürdõszobában, és még vízkõoldóként is kiváló. Vízzel hígítva vagy töményen használd a szennyezõdés mértékének függvényében.Az ecet a kellemetlen szagoktól is megszabadít. Akár a hús égett oda, akár a cigaretta rontotta el a levegõt, ha egy ecettel háromnegyedig töltött sekély tálacskát helyezel a helyiségbe, néhány óra múlva búcsút inthetsz a szagnak.

Az ecet az eldugult lefolyókat is megmenti. Fél liter ecetben oldj fel egy vagy két tasak szódabikarbónát, majd öntsd a lefolyóba. Így a dugulást is elháríthatod, és a lefolyó kellemetlen szagát is eltüntetheted.