Feladatok az átmenetek alkalmazásához

A tavasz.jpg képfájl felhasználásával készítsünk olyan oldalt, amelyen
- alaphelyzetben csak a kép legyen látható a nézetablaknak egy adott arányú méretében (pl. 30%-ában),
- a képre történő rámutatáskor valamilyen átmenet alkalmazásával váljon láthatóvá a képre nyílva egy szöveg,
- a megjelenő szöveg ugyanakkora felületet fedjen le, mint amekkora területet lefed alaphelyzetben a kép.

Átmeneti típusok:

1.Adott oldaltól a másik oldalig
- fentről lefelé (azaz a kép tetejéről a kép aljáig) nyílik le
- lentről felfelé (azaz a kép aljáról a kép tetejéig) nyílik fel
- balról jobbra (azaz a kép bal oldalától a kép jobb oldaláig) nyílik ki
- jobbról balra (azaz a kép jobb oldalától a kép bal oldaláig) nyílik ki
a szöveget tartalmazó elem

2. Sarokból sarokba
- a bal felső sarokból a jobb alsó sarokba
- a jobb felső sarokból a bal alsó sarokba
- a bal alsó sarokból a jobb felső sarokba
- a jobb alsó sarokból a bal felső sarokba
nyílik ki a szöveget tartalmazó elem

3. Zoom
- a kép közepéből a négy sarok felé azonos mértékben
- a kép széleitől a kép közepe felé azonos mértékben
jeleníti meg a szöveget tartalmazó elemet

4. Függönyszerű szétnyílás vagy összecsukás megjelenése
- középről indulva balra és jobbra kifelé húzódjon ki a függöny
- balról és jobbról középre húzódon be a függöny
- középről indulva felfelé és lefelé húzódjon ki a függöny
- fentről és lentről középre húzódon be a függöny

5. Képkockás megjelenés
- a kép területét osszuk fel négy részre: bal felső, jobb felső, bal alsó és jobb alsó rész
- a bal felső rész fentről lefelé
- a jobb alsó rész lentről felfelé
- a jobb felső rész jobbról balra
- a bal alsó rész balról jobbra
nyíljon, majd miután az egész rész lefedett, jelenjen meg a szöveg